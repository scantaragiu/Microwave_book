# Microwave_book

Instalarea programului „Microwave Solutions” cuprinde următoarele trei etape:
•	Transferul fişierelor de instalare pe  mediul de stocare local (SSD/HDD). 
În cadrul acestei etape se accesează programul stocat în cloud la adresa https://github.com/scantaragiu/Microwave_book.git, de unde se copiază și se descarcă pe mediul de stocare local fișierele stocate în depozitul (repository) „Microwave_book”. Acest depozit conţine toate fişierele necesare pentru a efectua instalarea și rularea programului. Pentru descărcarea fișierelor se va da click pe butonul Code și se va alege opțiunea Download ZIP. După descărcarea cu succes a arhivei, aceasta se va dezarhiva în directorul în care se dorește instalarea aplicației de pe mediul de stocare local.
•	Instalarea bibliotecii run-time (Matlab Component Runtime sau MCR). 
Aceasta conţine toate funcţiile apelabile de programul „Microwave Solutions”, precum și funcţiile de interfaţă grafică Windows, funcţiile interne ale Matlab, librăriile de calcul matematic complex etc. Programul de instalare se numeşte „Setup.exe”, aflat în directorul MCRInstaller. Se lansează acest program în execuţie şi se urmează instrucţiunile de pe ecran. Acesta va instala în locaţia aleasă de dumneavoastră biblioteca MCR. Această etapă va utiliza în jur de 200 MB din spaţiul liber de pe mediul de stocare local.
•	Rularea programului „Microwave Solutions”. 
Se lansează în execuţie fişierul „start.exe”, copiat pe mediul de stocare local, aşa cum a fost indicat în etapele precedente. La prima lansare în execuţie se va efectua extragerea fişierelor program din cadrul fişierului arhivă al aplicaţiei „start.ctf”. Această operaţiune nu va fi repetată la lansările ulterioare ale programului, care astfel vor fi mai rapide.
După ce s-a efectuat instalarea programului „Microwave Solutions”, fiecare demarare va fi efectuată prin lansarea în execuţie a fişierului „start.exe”. Se recomandă crearea unei icoane în/pe desktop, care facilitează astfel lansarea acestei aplicații.
